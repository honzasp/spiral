\chapter{Závěr}

Představili jsme funkční implementaci netriviálního programovacího jazyka včetně
běhového prostředí a standardní knihovny. I když tento jazyk je v~některých
aspektech kvalitnějši než jisté široce používané jazyky (například \uv{jazyk}
PHP), trpí řadou fundamentálních nedostatků:

\begin{itemize}
  \item Autor je přesvědčen, že dynamicky typované jazyky dosáhly své popularity
    především díky absenci vysokoúrovňového praktického jazyka s~kvalitním
    statickým typovým systémem a bezpečnou správou paměti. Na tuto mezeru na
    trhu je zaměřen právě jazyk Rust, který ji dle autora může zaplnit velmi
    důstojně. Spiral je jako dynamický jazyk ve vývoji programovacích jazyků
    dnes již naprosto nezajímavá větev, jelikož se zde tísní spolu s~Pythonem,
    Luou, JavaScriptem a jinými maskovanými deriváty Scheme a Lispu vůbec.

  \item V~jazyce chybí možnost pracovat se strukturami (záznamy, objekty,
    slovníky, tabulkami, ...), tedy n-ticemi, k~jejichž prvkům lze přistupovat
    pomocí symbolických jmen. Takovéto objekty buď vyžadují statické typování
    (\texttt{struct} v~C) nebo implementaci pomocí hešovací tabulky nebo jiné
    mapovací datové struktury (objekty v~JavaScriptu, Ruby nebo Pythonu), což je
    však dle autora příliš velká cena za takto elementární operaci.
\end{itemize}

Kromě těchto vad, které jsou inherentním důsledkem typu jazyka, kterým Spiral
je, pak implementaci trpí množstvím dalších nedodělků, které by pro praktické
použití musely být napraveny:

\begin{itemize}
  \item Kvůli nízké kvalitě generátoru kódu, který ani není schopen umístit
    proměnné do registrů, a kvůli nutnosti volat externí funkce pro každou
    elementární operaci, včetně sčítání dvou celých čísel, jsou přeložené programy
    velmi pomalé. Neblahý vliv na výkon má nepochybně i nutnost alokovat paměť pro
    každé použité reálné číslo. Pro nedostatek místa a času není součástí práce
    reálné srovnání rychlostí programu ve Spiral a programů v~jiných jazycích,
    ovšem výsledky by jistě byly pro Spiral velice nepříznivé. Nekvalitní garbage
    collector, který při každém úklidu paměti kopíruje všechny alokované objekty,
    a naivní (a tedy pomalé) algoritmy použité v~samotném překladači už jen
    katastrofickou situaci z~pohledu výkonu dovrší.

  \item Při parsování programu není nikde uchována informace o pozicích ve
    zdrojovém souboru, takže když nastane chyba při překladu i za běhu, není
    implementace schopna určit ani v~náznaku místo, kde chyba nastala, což činí
    vývoj jakéhokoli jen trochu většiho programu prakticky nemožným.

  \item Výše zmíněný generátor kódu je nejen děsivě neefektivní, ale zároveň
    velmi nepřehledný a špatně napsaný, a to i ve srovnání se zbytkem
    překladače.

  \item Standardní knihovna je pro praktické použití příliš minimalistická,
    chybí například funkce pro práci se souborovým systémem nebo základní datové
    struktury jako haldy nebo hešovací tabulky.

  \item Jazyk neumožňuje používat funkce s~proměnným počtem argumentů, takže
    standardní knihovna musí exportovat palety funkcí jako \texttt{tuple-0} až
    \texttt{tuple-8} nebo \texttt{str-cat-0} až \texttt{str-cat-8}.

  \item Zdrojový kód neobsahuje ani jeden komentář, jazyk Spiral dokonce syntaxi
    na zápis komentářů úplně postrádá.
\end{itemize}

Na závěr lze tedy říci, že jednoduchý programovací jazyk byl sice podle zadání
z~názvu práce přeložen, ovšem přínos práce končí tímto konstatováním. Byly
použity pouze běžné a v~literatuře mnohokrát popsané postupy, navíc často notně
zjednodušené.
