\chapter{Úvod}

Procesory počítačů pracují se sadou jednoduchých instrukcí, které lze rychle a
efektivně vykonat. Programování v~těchto základních stavebních jednotkách je
ovšem natolik pomalé a náchylné k~chybám, že se rychle po sestrojení prvních
počítačů vyvinuly rovněž programovací jazyky, které umožňují programy vytvářet
v~podobě, která je člověku bližší. Vývoj v~takovém programovacím jazyku je
nesrovnatelně rychlejší než v~kódu počítače a programy v~něm napsané je často
jednodušší použít i na jiných počítačích, než na které byly původně určeny.

Aby program, který je napsaný ve vyšším programovacím jazyku, mohl být spuštěn,
musí pro tento jazyk existovat interpret nebo kompilátor (překladač). Interpret
je program, který při spuštění načte zdrojový kód interpretovaného jazyka a sám
vykonává operace v~něm obsažené. Překladač naopak přeloží program
v~programovacím jazyku do strojového kódu, takže je poté tento program možno
spouštět přímo na procesoru počítače, k~čemuž již není potřeba původní zdrojový
kód. Vytvořit interpret je většinou poměrně jednoduché, ovšem interpretovaný
program zpravidla dosahuje horšího výkonu než program přeložený do strojového
kódu, který vykonává přímo procesor počítače.

Programovací jazyky se většinou soustředily na organizaci kódu a průběhu
výpočtu, ovšem menší pozornost byla věnována problému organizace paměti. Dnes
proto existují v~zásadě dva typy jazyků: nízkoúrovňové jazyky jako C a
\Cplusplus, kde je správa paměti plně v~režii programátora, a všechny ostatní
jazyky, které paměť spravují pomocí garbage collectoru, který paměť uvolňuje
automaticky a pro programátora průhledně. Oba tyto přístupy však mají problémy.
Ruční správa paměti je extrémně náchylná k~chybám, které je obtížné odhalit, a
navíc často představuje bezpečnostní riziko (asi nejznámější bezpečnostní chybou
tohoto typu byl Heartbleed \cite{heartbleed}). Na druhou stranu garbage
collectory zbavují programátora možnosti nakládat volně s~paměti a ubírají
programům na výkonu.

\section{Struktura překladače}

Struktura běžného překladače vypadá přibližně takto:
\cite{grune2012modern,appel1998modern}:

\begin{itemize} 
  \item Lexikální a syntaktická analýza zdrojového jazyka, jejímž výsledkem je
    syntaktický strom (tato fáze překladu se označuje jako front-end).
  \item Sémantická analýza zdrojového jazyka (spojení jmen a definic, kontrola
    typů).
  \item Generování přechodného jazyka (\emph{intermediate language}), který je
    pro další zpracování vhodnější než zdrojový jazyk.
  \item Analýza a optimalizace přechodného jazyka.
  \item Překlad přechodného jazyka do assembleru nebo objektového souboru
    (back-end).
\end{itemize}

Jako příklad lze uvést překladač GHC jazyka Haskell
\cite{jones1993glasgow,haskellreport2010}, který nejprve zdrojový Haskell
přeloží do jazyka Core \cite{jones1996compiling}, nad kterým probíhají
optimalizace \cite{jones1997optimiser,santos1995compilation}, poté je přeložen
do jazyka STG \cite{jones1992implementing}, ze kterého je následně generován
kód.

Často je možné několik zdrojových jazyků přeložit do jednoho přechodného jazyka
a sdílet tak společný back-end. Jedním z~takových projektů je LLVM \cite{llvm},
na kterém je založen například překladač Clang \cite{clang} jazyků C a \Cplusplus
nebo překladač jazyka Rust \cite{rust}.
